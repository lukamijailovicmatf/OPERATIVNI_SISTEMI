
1. Uvod u operativne sisteme

1.1. Operativni sistemi

OPERATIVNI SISTEM je jedna od najvaznijih komponenti savremenog racunarskog sistema. Racunarski sistem se sastoji od hardvera
i softvera. On funkcionise po principima koje je postavio Dzon fon Nojman.

TEHNICKI SISTEM RACUNARA - HARDVER cine uredjaji racunarskog sistema, pre svih procesor i radna memorija, a zatim i ulazno - izlazni uredjaji. Komponente racunarskog sistema su magistralama povezane u celinu.

PROGRAMSKI SISTEM racunara cine aplikativni i sistemski softver. APLIKATIVNI SOFTVER je najvisi sloj u hijerarhiji i cine ga
programi koji sluze za obavljanje specificnih zadataka na racunaru (npr. program za obradu teksta). 
SISTEMSKI SOFTVER predstavlja skup programa koji bi trebalo da pruze sto udobniji interfejs (okruzenje) za koriscenje hardvera.

OPERATIVNI SISTEM je deo sistemskog softvera koji je odgovoran za upravljanje racunarskim resursima koji treba da obezbedi sto
bolje uslove za koriscenje racunara. Operativni sistem predstavlja sloj softvera koji je naslonjen na hardver i trebalo bi da
korisniku omoguci sto vecu udobnost za rad. To je program koji se sve vreme izvrsava, prati i nadgleda funkcionisanje sistema.
Sustina operativnih sistema je da obezbede okruzenje u kojem ce korisnici imati mogucnost da sto jednostavnije pokrecu i
izvrsavaju programe.

Sistemski softver, osim operativnih sistema najcesce sadrzi prevodioce, editore, programe za sortiranje, odnosno programe koji
nisu esencijalno bitni za funkcionisanje sistema, ali se bez njih tesko moze pruziti dodatna udobnost korisnicima.

Operativni sistemi spadaju u najkomplikovanije i najvece programe, koji se obicno programiraju duzi vremenski period.
Operativni sistemi se dozivljavaju kao nesto sto se podrazumeva uz hardver.

1.2. Osnovni koncepti operativnih sistema

Savremeni racunari se sastoje od jednog ili vise procesora, memorije, veceg broja ulazno - izlaznih uredjaja. Medjutim, da bi
ovaj hardver imao upotrebnu vrednost potreban je softver koji ce ga uciniti upotrebljivim.

Osnovni zadaci operativnih sistema su da omoguce sto efikasniju realizaciju sledecih aktivnosti:
 * upravljanje procesima
 * upravljanje memorijom
 * upravljanje ulazno - izlaznim uredjajima
 * upravljanje podacima
 * upravljanje mrezama

UPRAVLJANJE PROCESIMA, odnosno programima u izvrsavanju, podrazumeva njihovo kreiranje, izvrsavanje, dodeljivanje resursa
procesima, sinhronizaciju, donosenje odluka o tome koji proces ce imati priliku da se izvrsava na procesoru u odredjenom
trenutku.
UPRAVLJANJE MEMORIJOM se odnosi na rasporedjivanje procesa u okviru radne memorije.
UPRAVLJANJE ULAZNO-IZLAZNIM UREDJAJIMA se odnosi na kontrolu i transfer podataka izmedju uredjaja i ostatka sistema.
UPRAVLJANJE PODACIMA podrazumeva cuvanje podataka, vodjenje evidencije o njima, manipulaciju njima.
UPRAVLJANJE MREZAMA podrazumeva umrezavanje i komunikaciju izmedju racunara.

1.2.1. Funkcije jezgra operativnog sistema

JEZGRO (KERNEL) je deo operativnog sistema u koji su smestene najvaznije funkcije. To je deo softvera koji se prvi ucita
u radnu memoriju i ostaje u njoj do zavrsetka rada odnosno iskljucivanja sistema. Jezgro se obicno nalazi u posebnom delu
radne memorije. U njemu su definisana pravila i dozvole kojima se regulise funkcionisanje celokupnog sistema.

1.2.2. Sistemski pozivi

Usluge koje operativni sistem moze da pruzi aplikativnim programima ostvaruju se uz pomoc SISTEMSKIH POZIVA. Programi uz pomoc
sistemskih poziva komuniciraju sa jezgrom i pomocu njega dobijaju mogucnost da izvrse osetljive operacije u sistemu. Sistemski
pozivi su implementirani tako da dozvole samo operacije koje ne mogu biti stetne po racunarski sistem. Procesori savremenih
racunarskih sistema imaju mogucnost rada u bar dva razlicita rezima rada: KORISNICKOM (USER MODE) i SISTEMSKOM (KERNEL MODE).
U sistemskom rezimu moguce je izvrsiti sve instrukcije, dok je broj instrukcija koje je dozvoljeno izvrsiti u korisnickom
rezimu redukovan. Instrukcije za osetljive operacije poput pristupa ulazno - izlaznim uredjajima, zasticenim delovima memorije
moguce je izvrsiti samo u sistemskom rezimu rada procesora.

Aplikativni programi se veci deo vremena izvrsavaju u korisnickom rezimu, dok je sistemski rezim predvidjen za posebno
osetljive operacije koje izvodi operativni sistem. Pri koriscenju sistemskog poziva prelazi se iz korisnickog u sistemski
rezim.
Svi ptogrami, cesto ukljucujuci i sistemske, funkcionisu na nivou iznad jezgra u korisnickom rezimu rada. Zbog osetljivosti
poslova kojima se jezgro bavi, ono se obicno ucitava u poseban, zasticeni deo memorije i time cuva od nezeljenih promena.

Pri dizajniranju operativnih sistema cesto se tezi da se vise aktivnosti odvija u korisnickom rezimu umesto u sistemskom jer
se na taj nacin povecava stabilnost sistema. Kada aplikativni programi izvrse sistemski poziv, parametri sistemskog poziva
se postave na predvidjene lokacije u memoriji. Zatim se menja rezim rada u sistemski u kojem su dozvoljene sve operacije
koje procesor moze da uradi. Tada jezgro preuzima kontrolu i na osnovu parametara sistemskog poziva izvrsava zeljenu operaciju.
Po zavrsetku operacije rezim rada se ponovo prebacuje u korisnicki.

1.2.3. Korisnicko okruzenje

Mnogi korisnici operativni sistem dozivljavaju kroz KORISNICKO OKRUZENJE. Ono ima zadatak da olaksa koriscenje ostalih delova
operativnog sistema, a i celokupnog racunarskog sistema. Korisnicka okruzenja se mogu podeliti na linijska i ekranska.

Pod LINIJSKIM KORISNICKIM OKRUZENJIMA podrazumevaju se konzole, terminali, komandne linije koje omogucavaju da se operativnim
sistemom upravlja kucanjem tekstualnih komandi - linija teksta. Ovakva okruzenja su se medju prvima pojavila u racunarstvu.

Komandni interpreter je najvazniji deo linijskog korisnickog okruzenja i njegova uloga je da naredbe i podatke koje korisnik
unese u tekstualnom obliku prepozna i nalozi operativnom sistemu izvrsavanje odgovarajucih operacija.

Za razliku od linijskih, EKRANSKA KORISNICKA OKRUZENJA pruzaju mogucnost da se operativnim sistemom upravlja koriscenjem cele
povrsine ekrana. Osim uz pomoc tastature, komande i manipulacije sa podacima se mogu izvoditi uz pomoc misa i slicnih ulaznih
uredjaja. Radna povrsina je osnovni deo ekranskog korisnickog okruzenja na kome su aplikacije i podaci predstavljeni vizuelnim
elementima. Savremeni operativni sistemi obicno pruzaju mogucnost da koriste obe vrste okruzenja.

1.2.4. Drajveri

Ulazno - izlazni uredjaji imaju svoje kontrolere koji se koriste pri komunikaciji sa ostalim delovima sistema. Sa softverske
strane nalaze se DRAJVERI (DRIVERS - UPRAVLJACKI PROGRAMI) koji se nadogradjuju na kontrolere i omogucavaju komunikaciju,
odnosno upravljanje ulazno - izlaznim uredjajima.

1.3. Arhitekture operativnih sistema

Postoje razliciti pristupi pri projektovanju operativnih sistema. 
U odnosu na tim jezgra postoje:
 1. Monolitni sistemi
 2. Slojeviti sistemi
 3. Sistemi zasnovani na mikrojezgru
 4. Hibridni sistemi
 5. Sistemi zasnovani na egzojezgru
 
1.3.1. Monolitni sistemi

Za arhitekturu operativnog sisema kaze se da je MONOLITNA tj. da ima monolitno jezgro ukoliko se u jezgru nalaze svi servisi
operativnog sistema zajedno sa drajverima integrisani u jedan program. Pri tome svi delovi se pokrecu u istom trenutku,
izvrsavaju u sistemskom rezimu i u istom delu memorije. Prilikom pokretanja ovakvog operativnog sistema jezgro se u memoriju
ucitava u celosti. Veoma melika povezanost funkcija na niskom nivou obicno doprinosi brzini i efikasnosti ovakvih jezgara.
Jedna od najvecih mana monolitnih jezgara je losa otpornost na greske. U slucaju da dodje do greske u nekom od podsistema,
dolazi do problema koji mogu uticati na ceo sistem. Neki od najpoznatijih sistema koji imaju monolitna jezgra su: Windows 98,
GNU/Linux.

1.3.2. Slojeviti sistemi

SLOJEVITA ARHITEKTURA podrazumeva da je operativni sistem izgradjen od zasebnih slojeva (celina) koji se nadogradjuju jedan
na drugi. Svaki sloj ima odredjene funkcije. Slojevi se implementiraju tako da mogu da koriste iskljucivo usluge prvog sloja
ispod sebe. Najveci problem ovakvih sistema je neefikasnost. Naime sistemski poziv prolazi kroz vise slojeva sto dovodi do
usporenja. U najpoznatije operativne sisteme sa slojevitom arhitekturom spadaju: THE, Multics.

1.3.3. Sistemi zasnovani na mikrojezgru

Arhitektura koja se zasniva na MIKROJEZGRU podrazumeva minimalno jezgro u kojem se nalaze samo najosnovnije funkcije. Deo
funkcija koje bi u prethodnim slucajevima bile deo jezgra se izmestaju u korisnicki prostor. Na ovaj nacin se resavaju
problemi koji nastaju kada dodje do greske pri primeni neke od ovih funkcija. Usluge operativnog sistema koje su izmestene
iz jezgra se njemu obracaju kako bi ostvarile svoje ciljeve. Usluge koje obavljaju slicne zadatke u okviru operativnih sistema
se grupisu u procese koji se nazivaju serverski procesi, a cesto i samo SERVERI. Takodje server za upravljanje memorijom,
server procesa, server za upravljanje mrezama, server za upravljanje ulazno - izlaznim uredjajima neki su od najvaznijih
servera koji se mogu implementirati pri ovakvom pristupu.
Arhitekturu mikrojezgra odlikuje veci stepen sigurnosti u odnosu na monolitne sisteme, ali su oni obicno sporiji. Arhitektura
zasnovana na mikrojezgru pruza veci stepen sigurnosti i u odnosu na slojevite sisteme, ali brzina nije odlika ni jednog ni
drugog pristupa. Primeri sistema koji su dizajnirani na principima mikrojezgra su: Minix, L4.
